== Analyse

Før vi begynner å programmere, må vi ha en god forståelse av hva vi ønsker å få til. 
Hvilket problem skal vi egentlig løse? Vi må med andre ord analysere oppgaven.

.Læringsmål
----
 - å analysere et problem
----

image::bilder/analyse.jpg[300, 200]

Hva betyr å analysere? Analyse og syntese er to motpareter. Når du analyserer 
betrakter du noe som er satt sammen av mange deler. Under analysen kommer du 
frem til mindre delproblemer, samt hvordan disse står i forhold til hverandre. 
Delproblemene kan du så analysere videre igjen. 
På den måten kan analysen hjelpe oss frem til en forståelse av hvordan noe   
fungerer. 

Motsatsen til _analyse_ heter _syntese_. Her har vi kunnskap om to ulike deler, 
som vi setter sammen til kunnskap om èn ny del. 

Når vi utfører en objektorientert analyse er vi interessert i å finne de ulike 
relevante objektene, og hva de kan gjøre. Ta for eksempel en objektorienter analyse 
av en bil. Hva er de viktigste delen, og egenskapene til disse delene? Jo, det kan 
være slikt som at en bil har dører. Dette er objekter. Dørene må kunne åpnes og lukkes. Det er egenskaper eller oppgaver som ei dør må kunne utføre. I tillegg har 
dørene vindu. De må kunne åpnes og lukkes. Ei dør har en lås. Den må kunne låses 
opp og igjen. En lås har en nøkkel. Denne har en radiosender som kan kommunisere 
med låsen. Denne radiosenderen må ha en id eller digital nøkkel, slik at  
radiokommunikasjonen er sikker. Om vi tar for oss motoren, så ser vi fort at vi 
kan skrive side opp og side ned om alle objektene vi finner, og relevante egenskaper 
til disse ulike objektene. Litt av kunsten rundt analyse-arbeidet, er å treffe rett 
med hensyn til graden av detaljer som vi skal bry oss om, når vi analyserer et problem. 

Eller sagt på en litt annen måte; det å være på rett abstraksjonsnivå i forhold 
til det problemet man ønsker å løse, eller finne ut av, er veldig viktig. Er man 
på et for lavt abstraksjonsnivå får man ikke noe nytte av analysen, siden det bare 
blir en sky av detaljer. Er man derimot på et for høyt abstraksjonsnivå, klarer man 
ikke å gå inn i problemstilligen og komme opp med en modell eller forståelse, som tar 
deg videre i problemløsningsprosessen.

Uansett, analyse går ut på å avdekke de relevante delene og 
egenskapene til disse, samt hvordan de ulike objektene samhandler med hverandre 
for å løse en oppgave. Denne måten å tenke på fungere rimelig bra for mange 
problemer som vi ønsker å løse ved hjelp av en datamaskin. Men, du skal vite at 
dette er ikke den eneste måte å gå frem på, det finnes en rekke andre metoder.  
Og igjen, husk på at objekt-orientert analyse er bare atter et triks for å handtere kompleksitet. 
Vi bruker analyse for å bygge kunnskap og forståelse rundt det 
problemet vi ønsker å løse.

Nå ble det mye abstrakt snakk her. For å forstå dette stoffet litt bedre, skal vi jobbe oss gjennom to konkrete 
eksempler. Det første eksempelet vi skal ta for oss, er et 
dataprogram som skal hjelpe oss å avvikle et skirenn. Dette er ei ganske stor 
og _rund_ progblemstilling, så her trengs det litt analyse for å komme videre. 
Når vi har analysret litt, skal vi strukturere og programmere. Og til slutt har vi 
kanskje et verktøy som kan hjelp oss i å avvikle et skirenn.

Det andre og siste eksempelet vi skal se på, er utviklingen av et Space-Invader-lignende 
spill, med grafikk og lydeffekter. Dette vil være et mer eller mindre komplett 
programmeringsprosjekt, hvor vi prøver å ta i bruk alle triksene vi har pratet om så langt.




