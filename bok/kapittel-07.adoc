== Analyse

Før man begynner å programmere, må man ha et problem som skal løses. Dette problemet 
bør analyseres på forhand, slik at vi får en best mulig forståelse av hva problemet dreier seg om.
Det finnes også her, en rekke ulike teknikker for å bygge forståelse rundt ei 
problemstilling. Vi skal se litt på noe som kanskje kan kalles for _objektorientert analyse_.

.Læringsmål
----
 - å analysere et problem
----

image::bilder/analyse.jpg[300, 200]

Hva betyr det egentlig å analysere? Analyse og syntese er to motpareter. Når du analyserer 
betrakter du noe som er satt sammen av mange deler. Under analysen kommer du 
frem til mindre deler problemer. Disse mindre delene kan du så analysere videre igjen. 
På den måten analyserer du deg frem til en forståelse av hvordan noe er satt sammen og  
fungerer. 

Motsatsen til _analyse_ heter _syntese_. Her har vi har kunnskap om to ulike deler, 
som vi setter sammen til kunnskap om èn ny del. 

Når vi utfører en objektorientert analyse er vi interessert i å finne de ulike 
relevante objektene, og deres egenskaper. Ta for eksempel en objektorienter analyse 
av en bil. Hva er de viktigste delen, og egenskapene til disse delene? Jo, det kan 
være slik som at en bil har dører. Dørene må kunne åpnes og lukkes. I tillegg har 
dørene vindu. De må kunne åpnes og lukkes. Ei dør har en lås. Den må kunne låses 
opp og igjen. En lås har en nøkkel. Denne har en radiosender som kan kommunisere 
med låsen. Denne radiosenderen må ha en id eller digital nøkkel, slik at  
radiokommunikasjonen er sikker. Om vi tar for oss motoren, så skjønner du at vi 
kan skrive side opp og side ned om alle objektene vi finner, og relevante egenskaper 
til disse ulike objektene. Da skjønner du også at litt av kunsten rundt 
analyse-arbeidet er å treffe rett med hensyn til graden av detaljer. 

Eller sagt på en litt annen måte; det å være på rett abstraksjonsnivå i forhold 
til det problemet man ønsker å løse, eller finne ut av, er veldig viktig. Er man 
på et for lavt abstraksjonsnivå får man ikke noe nytte av analysen, siden det bare 
blir en sky av detaljer. Er man derimot på et for høyt abstraksjonsnivå, klarer man 
ikke å gå inn i problemstilligen og komme opp med en modell eller forståelse, som tar 
deg videre i problemløsningsprosessen.

Uansett, objektorientert analyse går ut på å avdekke de relevante objektene og 
egenskapene til disse, samt hvordan de ulike objektene samhandler med hverandre 
for å løse en oppgave. Denne måten å tenke på fungere rimelig bra for mange 
problemer som vi ønsker å løse ved hjelp av en datamaskin. Men, du skal vite at 
dette er ikke den eneste måte å gå frem på, det finnes en rekke andre metoder.  
Og igjen, husk på at objekt analyse er bare atter et triks for å handtere kompleksitet. 
Vi bruker objektorientert analyse for å bygge kunnskap og forståelse rundt det 
problemet vi ønsker å løse.

Men, nå ble det mye abstrakt snakk her. For å forstå dette stoffet, må vi konkretisere det 
med et eller flere eksempler. Det første eksempelet vi skal ta for oss, er et 
dataprogram som skal hjelpe oss å avvikle et skirenn. Dette er ei ganske stor 
og _rund_ progblemstilling, så her trengs det litt analyse for å komme videre. 
Når vi har analysret litt, skal vi strukturere og programmere. Og til slutt har vi 
kanskje et verktøy som kan hjelp oss i å avvikle et skirenn.

(Det andre og siste eksempelet vi skal se på, er utviklingen av et Space-Invader-lignende 
spill, med grafikk og lydeffekter. )




